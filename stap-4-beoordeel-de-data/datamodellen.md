# Datamodellen

## Datamodellen

Een datamodel is een abstract model om de onderlinge relatie tussen data-elementen te ordenen en hun verhouding tot kenmerken van de echte wereld weer te geven. Datamodellen gaan over de structuur van de data. Het doel van een datamodel is dat ze de ontwikkeling van informatiesystemen vereenvoudigen door een definitie van het dataformaat te geven.

Neem bijvoorbeeld luchtkwaliteit, wegintensiteit of afvalinzameling. Als er geen gestandaardiseerd datamodel is, wordt de vergelijkbaarheid van gegevens een stuk lastiger en daarmee de mogelijkheid om data in te zetten voor beleidsmonitoring.

Eén van de organisaties die sterk inzet op de ontwikkeling van gemeenschappelijke datamodellen, is de FIWARE foundation \([https://www.fiware.org](https://www.fiware.org)\). Zij werken samen met TM FORUM \([https://www.tmforum.org](https://www.tmforum.org)\) aan standaardisatie van data modellen. Wanneer een dergelijk model toegepast wordt, vergroot dat de herbruikbaarheid van data over verschillende toepassingen. Op dit moment zijn er 12 datamodellen gedefinieerd. Daarom heen is een proces van RFC’s en RFP’s gestart.

